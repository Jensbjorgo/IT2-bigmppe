# Etiske dilemma og konsekvenser av bruk av IT

## Ekkokammer og radikalisering
Vi kan nå all tenkelig informasjon i løpet av et par sekunder. Alt vi trenger å gjøre er å ta mobilen opp fra lomma og søke opp det vi lurer på. Likevel virker samfunnet mer politisk polarisert og uenig enn før. Mer enn noen gang er sosiale medier med på å effektivisere radikaliseringsprosessen.

Sosiale medier baserer seg på algoritmer som skal vise deg mer av det du liker, slik slipper du å se uønskede innlegg eller det som ikke interesserer deg. Samtidig betyr det at du vil se mer og mer av det du liker. Dersom du engasjerer deg svært politisk på sosiale plattformer vil du se mer og mer av lignende politiske meninger og der har vi det som kalles et ekkokammer. 

At folk blir mindre eksponert til andre perspektiver kan føre til radikalisering og at folk blir mer ekstreme i sine synspunkter. En mindre forståelse for andre fører til mistillit og konflikter. Internettet er åpent for alle og kan gi tilgang til ekstremistisk innhold og internettsamfunn som støtter terrorgrupper ellet lignende. 

Er dette internett sin feil og hva skal vi gjøre med det? Det er ikke lett å svare på. Det er fristende å fjerne innhold og sterke politiske meninger, men vil det være å krenke ytringsfriheten? På en side er det å krenke ytringsfriheten, men på en annen side kan det være å mulig hindre folk i å delta i ekstreme handlinger. 

Det er viktig å prøve å finne en form for balanse mellom sterke ytringer og å respektere ytringsfriheten. Sosiale medier prøver å fjerne mye av det hatefulle ytringene som blir spredt, men det kan være svært vanskelig å luke bort alt. Det er en tynn linje mellom en sterk politisk mening og en hattfull ytring. Flertallet er enige i at ting som rasisme og andre hatefulle ytringer skal bli fjernet, men sterke politiske meninger kan gå på streken mellom hatefullt og kun en mening.

Det er også viktig å huske på at internett ikke er den eneste årsaken til radikalisering og at det også bidrar til mye positivitet og nytte. Det gir oss tilgang til kunnskap og mulighet til å holde kontakt og skape nye kontakter over hele verden. Internettet er fortsatt relativt nytt, og det vil helt sikkert dukke opp flere problemer som er umulig å forutse og da er det viktig å huske på alt det gode det gjør for oss også.

# Kunstig Intellegens

Kunstig intelligens eller KI har blitt svært mye omtalt den siste tiden i forbindelse med ChatGPT, en chatbot lansert av openai. Mange er redde for hva denne nye teknologien kan utdrede, likevel er det mye begeistring for hva det kan gjøre også. I denne teksten skal jeg drøfte hvordan de kan påvirke og føre til ensomhet, kjærlighet, læring og underholdning.

KI har potensialet til å bli et svært nyttig læreverktøy. Allerede nå er det flere som bruker ChatGPT til å øve. Jeg personlig bruker den til å drøfte diverse i fag som historie og religion i stedet for å lete etter informasjon i boken. Den gjør det mye enklere å finne informasjonen du faktisk ser etter uten at du trenger å lese gjennom masse ubrukelige fakta. 

I filmen «her» av Spike Jonze er det en mann som forelsker seg i en KI. KI-ene har blitt såpass avanserte at de klarer å utvikle egne følelser og bli forelsket. Det er en litt spesiell kjærlighetshistorie som fikk i hvert fall meg til å løfte et øyenbryn. Likevel klarer KI-en å gi det samme som et ekte menneske hadde gjort, både fysisk og emosjonelt.

Ensomhet er et alvorlig problem og det virker som det bare forverres. KI kan brukes til å bekjempe dette. Snapchat har allerede laget en KI man kan snakke med som om det var en ekte person. Snapchat KI-en vil heller aldri ignorere deg eller slutte å være vennen din. Hvis de blir like emosjonelt intelligente som i «her» vil det nok hjelpe mange som sliter med ensomhet. Om KI noen gang vil bytte ut menneskelig kontakt og samvær er vanskelig å si, men det finner vi vel straks ut av.

KI kan også brukes for å underholde. Folk sitter og skriver til ChatGPT i timevis for å finne ut hva den kan og ikke kan. Det kan brukes til å lage bedre og mer avanserte videospill. Hvis alle karakterene i et videospill får sine egne personligheter som former seg utover spillet kan du lage et mer realistisk og interaktivt GTA. I det siste har det kommet KI som kan bruke sangene til diverse kjente artister og bruke det over eksisterende eller til og med lage nye. En KI Drake sang fikk millioner av streams og brukeren ble etter hvert redd for et mulig søksmål. (Burton, 2023)

Mange er redde for denne nye bølgen av AI som kommer og det er forståelig. Folk blir redde når en ny ukjent teknologi som er såpass kraftig plutselig dukker opp. Folk setter spørsmål til den etiske siden av det, er de intelligente nok til å skille rett fra galt. Dette blir tatt opp i mange fantasy filmer som «terminator» og «Avengers». Det er også en annen grunn til at folk er redde, tonnevis av filmer og bøker beskriver en fremtid med onde roboter. 

Vi må nesten stole på de som utvikler KI teknologien. For uansett hvor redde folk er har KI teknologien kommet for å bli. Det er allerede svært utbredt, og man ser at det dukker opp flere og flere steder. Først Openai også Bing, Snapchat og mange fler.

KI kan brukes til mye både gøy og nyttig. Vi mennesker har en tendens til å frykte det vi ikke kjenner. Det kommer nok i framtiden uansett om vi vil eller ikke så det er bare å gjøre seg klar. Jeg tror det vil bidra til mye nyttig, men vil helt sikkert komme med nye problemer vi ikke kan forutse enda. 


Referanser:
Burton, J. (2023, April 18). Ghostwriter of AI Drake Song About Selena Gomez Reacts to Possible Lawsuit. newsweek 90. hentet April 20, 2023, fra https://www.newsweek.com/ghostwriter-ai-generated-drake-song-selena-gomez-reacts-possible-lawsuit-tiktok-1794953 
